Tehtävämäärittely

Pelaaja ohjaa hahmoa satunnaisgeneroidussa luolastossa. Ennen pelin alkua pelaaja luo hahmonsa, jonka pohjastatsit on generoitu satunnaisesti, mutta joihin voi vielä vaikuttaa jakamalla satunnaisgeneroidun määrän irtopisteitä parhaaksi näkemällään tavalla. Pelaaja voi valita onko hahmo soturi vai maagi. Maagi on soturia heikompi, mutta voi käyttää taikoja, jotka kuluttavat maagin MP:tä. Luolasto koostuu huoneista, joista kustakin löytyy ovi yhdestä neljään muuhun huoneeseen. Jokaisessa huoneessa voi olla toisistaan riippumatta vihollinen ja jonkin esineen sisältävä arkku. Yhdessä huoneessa, joka sijaitsee etäällä huoneesta, josta peli alkaa, oleilee muita luolaston asukkeja voimakkaampi pomohahmo, jonka voittaminen päättää pelin. Voittamalla vihollisia pelaajan hahmo saa kokemusta ja rahaa. Rahaa voi käyttää kaupassa, joka löytyy jostain luolaston huoneesta. Hahmon kerättyä riittävästi kokemusta tämä saa uuden levelin ja statsit kasvavat. Lisäksi hahmon HP ja MP saavat maksimiarvonsa. Taistelut vihollisten kanssa käydään vuoropohjaisesti ja iskujen aiheuttama vahinko määräytyy satunnaislukujen ja pelaajan hahmon ja vihollisen statsien mukaan. Pelaaja voi myös yrittää paeta taistelusta johonkin toiseen huoneeseen, mutta joutuu jatkamaan taistelua, jos palaa myöhemmin samaan huoneeseen. Lisäksi pelaaja voi joutua heti uuteen taisteluun, jos huoneessa, johon paettiin on vihollinen. Vihollisten statsit generoidaan hahmon generointia muistuttavalla tavalla, mutta niissä on vaihtelua riippuen vihollistyypistä. Lisäksi vihollisella voi olla heikkous jotain taikatyyppiä kohtaan, jolloin tämä saa enemmän vahinkoa tämän tyyppisistä taioista. Perinteisiä roolipelejä kunnioittaen tulee kaikki satunnaisuus luolastongenerointia lukuunottamatta pohjautua noppiin.